# Изпит
Регламент за провеждане на изпит по Функционално програмиране (модул 11):
- Начален час: 10:00 часа
- Продължителност: 2 часа
- Максимален бал: 100 точки
- Минимален бал: 20 точки

**Оценъчна скала**	
| Точки    | Оценка      |
|----------|-------------|
| 0 - 19   | Слаб 2      |
| 20 - 39  | Среден 3    |
| 40 - 59  | Добър 4     |
| 60 - 79  | Мн. добър 5 |
| 80 - 100 | Отличен 6   |

**Важна информация**	
- Не изпращайте решения, които пропадат още на етап компилация.  Настройвайте и компилирайте кода на локалните си машини, преди да го качвате за автоматично онлайн тестване и оценяване.
- Не изпращайте многократно едно и също решение със съвсем малки корекции в кратък период от време (< 5 мин.). В зависимост от скоростта на вашата Интернет връзка и в условията на интензивно натоварване на системата за оценяване, това може да доведе до увеличаване на времето и за отговор.
- Не се препоръчва изпращане на код за оценяване непосредствено преди края на изпита. Системата за оценяване приключва работата си автоматично след изтичане на указаното по регламент време за изпит и вашето решение е възможно да не бъде оценено.
- При опит за качване на решения след напускане на изпитната зала, независимо че официално изпитът не е приключил, същите ще бъдат анулирани.

# Задача 1
## Средно аритметично на цифрите в число
Напишете програма, която приема на стандартния вход цяло число и отпечатва на стандартния изход средното аритметично на неговите цифри.
- На стандартния вход се въвежда цяло число N.
- На стандартния изход се извежда цяло число – средното аритметично на цифрите на N.

**Ограничени**:
1<=N<=10000

**Пример**:
| Вход | Изход |
|------|-------|
| 2222 | 2     |

# Задача 2
## Най-малката цифра в число
Да се състави програма, която намира и отпечатва най-малката цифра в цяло число.
- На стандартния вход се въвежда цяло число N.
- На стандартния изход се извежда цяло число M – най-малката цифра в N.

**Ограничени**:
1<=N<=100000

**Пример**:
| Вход    | Изход |
|---------|-------|
| 6798154 | 1     |
